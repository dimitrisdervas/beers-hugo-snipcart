Πολιτική Προστασίας Δεδομένων Προσωπικού Χαρακτήρα

Ισχύει από τον Απρίλιο 2018

Σας ευχαριστούμε που επισκεφθήκατε την Ιστοσελίδα www.pineiosbrewery.gr της εταιρείας ΖΥΘΟΠΟΙΙΑ ΠΗΝΕΙΟΥ ΙΚΕ.
Η εταιρεία ΖΥΘΟΠΟΙΙΑ ΠΗΝΕΙΟΥ ΙΚΕ εδρεύει στη Λάρισα, Παλαιολόγου 19, εφεξής ΖΥΘΟΠΟΙΙΑ.

1. ΕΙΣΑΓΩΓΗ
Η ΖΥΘΟΠΟΙΙΑ ως υπεύθυνος επεξεργασίας σας ενημερώνει για τον τρόπο συλλογής και επεξεργασίας πληροφοριών σχετικά με εσάς.
Τα δεδομένα προσωπικού χαρακτήρα είναι κάθε πληροφορία που αναφέρεται σε φυσικά πρόσωπα των οποίων η ταυτότητα είναι γνωστή ή μπορεί να εξακριβωθεί.
Η προστασία των δεδομένων προσωπικού χαρακτήρα σας είναι πολύ σημαντική για τη ΖΥΘΟΠΟΙΙΑ και λαμβάνει μέτρα προς την κατεύθυνση αυτή όταν επισκέπτεστε την Ιστοσελίδα της. Η παρούσα Πολιτική Προστασίας Δεδομένων Προσωπικού Χαρακτήρα παραθέτει το είδος των πληροφοριών που μπορεί να συλλέξουμε κατά την επίσκεψη στην Ιστοσελίδα και πώς χρησιμοποιούμε αυτές τις πληροφορίες. Όταν μας παρέχετε οικειοθελώς προσωπικές πληροφορίες, όπως το όνομα σας, τη διεύθυνση ή τη διεύθυνση ηλεκτρονικού ταχυδρομείου σας, αντιμετωπίζουμε τις πληροφορίες αυτές με απόλυτη εμπιστευτικότητα. Με την επιφύλαξη ειδικών προβλέψεων της Παρούσας Πολιτικής Προστασίας Δεδομένων Προσωπικού Χαρακτήρα καμία προσωπική πληροφορία δεν αποτελεί αντικείμενο ενοικίασης, πώλησης, δημόσιας ανάρτησης ή κοινοποίησης σε άλλες εταιρείες, οργανισμούς ή ιστοσελίδες.
Πριν χρησιμοποιήσετε την ιστοσελίδα, παρακαλώ διαβάστε προσεκτικά το παρόν έγγραφο.
Όπως αποτυπώνεται στους Όρους Χρήσης της ιστοσελίδας και στην Πολιτική Cookies, οι υπηρεσίες που παρέχονται μέσω της ιστοσελίδας απευθύνονται προς ένα γενικό κοινό, δεν στοχεύουν τα παιδιά και δεν συλλέγουν εν γνώσει τους προσωπικές πληροφορίες από παιδιά ηλικίας κάτω των 16 ετών
Η Πολιτική Προστασίας Δεδομένων Προσωπικού Χαρακτήρα εφαρμόζεται προς όλους τους χρήστες της ιστοσελίδας. Η παρούσα Πολιτική εφαρμόζεται στην συλλογή και χρήση των προσωπικών σας πληροφοριών από τη ΖΥΘΟΠΟΙΙΑ (π.χ. πληροφορίες που ορίζουν συγκεκριμένο πρόσωπο όπως πλήρες ονοματεπώνυμο ή ηλεκτρονική διεύθυνση).

2. ΤΙ ΠΛΗΡΟΦΟΡΙΕΣ ΣΥΛΛΕΓΟΥΜΕ ΑΠΟ ΕΣΑΣ
Όταν επισκέπτεστε την ιστοσελίδα www.pineiosbrewery.gr της εταιρείας ΖΥΘΟΠΟΙΙΑ, ενδέχεται να συλλέξουμε δεδομένα από εσάς. Ορισμένα από αυτά τα δεδομένα ενδέχεται να είναι προσωπικής φύσης. Αυτά τα δεδομένα μπορεί να περιλαμβάνουν το ιστορικό αναζήτησης, τη διεύθυνση IP, την ανάλυση οθόνης, το πρόγραμμα περιήγησης που χρησιμοποιήσατε, το λειτουργικό σύστημα και τις ρυθμίσεις, τις ώρες πρόσβασης και το URL αναφοράς σας. Αν χρησιμοποιείτε κάποια φορητή συσκευή, ενδέχεται επίσης να συλλέξουμε δεδομένα που να αναγνωρίζουν τη συσκευή, τις ρυθμίσεις και την τοποθεσία σας.
Η ΖΥΘΟΠΟΙΙΑ διατηρεί το δικαίωμα να συγκεντρώνει μη προσωπικά στοιχεία αναγνώρισης των χρηστών [τύπος φυλλομετρητή (browser), είδος υπολογιστή, λειτουργικό σύστημα, παρόχους διαδικτύου κτλ] ή/και να παρακολουθεί διευθύνσεις Πρωτοκόλλου Internet (IP Address) χρησιμοποιώντας αντίστοιχες τεχνολογίες (cookies). Τα cookies είναι μικρά αρχεία κειμένου που αποθηκεύονται στο σκληρό δίσκο κάθε χρήστη χωρίς να είναι δυνατή η πρόσβαση σε έγγραφα ή αρχεία από τον υπολογιστή του χρήστη. Χρησιμοποιούνται για την διευκόλυνση πρόσβασης του χρήστη κατά τη χρήση συγκεκριμένων υπηρεσιών ή/και σελίδων της Ιστοσελίδας, καθώς και για στατιστικούς λόγους. Για περισσότερες πληροφορίες σχετικά με τα cookies που χρησιμοποιεί η Ιστοσελίδα, παρακαλούνται οι χρήστες να επισκεφθούν τη σελίδα της Πολιτικής Χρήσης των cookies (Cookies Policy).
Αν επιλέξετε να κάνετε εγγραφή στο newsletter της ιστοσελίδας, θα συλλέξουμε τη διεύθυνση email σας.

3. ΠΩΣ ΣΥΛΛΕΓΟΥΜΕ ΤΑ ΠΡΟΣΩΠΙΚΑ ΣΑΣ ΔΕΔΟΜΕΝΑ
Συλλέγουμε τα προσωπικά σας δεδομένα απευθείας από εσάς. Συγκεκριμένα, μάς παρέχετε τα προσωπικά σας δεδομένα όταν κάνετε εγγραφή στο newsletter και όταν εκδηλώνετε το ενδιαφέρον σας για να επικοινωνήσουμε μαζί σας.

4. ΧΡΗΣΗ – ΚΟΙΝΟΠΟΙΗΣΗ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ
Χρησιμοποιούμε τα προσωπικά σας δεδομένα για να ανταποκριθούμε στα δικά σας αιτήματα με στόχο την γενική ενημέρωση σας για τις δραστηριότητες της εταιρίας ΖΥΘΟΠΟΙΙΑ.
Τα προσωπικά δεδομένα σας που συλλέγουμε μέσω της ιστοσελίδας δεν κοινοποιούνται ή μεταφέρονται σε τρίτα μέρη.

5. ΑΠΟΘΗΚΕΥΣΗ – ΠΡΟΣΤΑΣΙΑ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ
Τα κέντρα δεδομένων μας όπου αποθηκεύονται τα προσωπικά σας δεδομένα βρίσκονται στην Ελλάδα.

6. ΧΡΟΝΟΣ ΔΙΑΤΗΡΗΣΗΣ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ
Ο χρόνος διατήρησης των προσωπικών σας δεδομένων στην περίπτωση που εγγραφείτε στην υπηρεσία αποστολής newsletter είναι μέχρι να μας ενημερώσετε ότι πλέον δεν επιθυμείτε να σας αποστέλλουμε newsletter (αποστολή σχετικού e-mail στο support@pineiosbrewery.gr).
Μετά το πέρας του παραπάνω χρονικού διαστήματος τα προσωπικά σας δεδομένα διαγράφονται.

7. ΔΙΚΑΙΩΜΑΤΑ ΣΑΣ ΣΧΕΤΙΚΑ ΜΕ ΤΗΝ ΕΠΕΞΕΡΓΑΣΙΑ ΤΩΝ ΠΡΟΣΩΠΙΚΩΝ ΔΕΔΟΜΕΝΩΝ
Έχετε το δικαίωμα τα αποκτήσετε πληροφορίες σχετικά με τα προσωπικά σας δεδομένα που έχουμε αποθηκεύσει ανά πάσα στιγμή, σύμφωνα με την ισχύουσα νομοθεσία και χωρίς κάποια χρέωση. Ενδέχεται να ζητήσουμε αποδεικτικό της ταυτότητάς σας πριν σας δώσουμε αυτά τα δεδομένα.
Έχετε το δικαίωμα να αιτηθείτε την διόρθωση – επικαιροποίηση των στοιχείων σας και η ΖΥΘΟΠΟΙΙΑ θα προβεί στην άμεση διόρθωση τους.
Έχετε το δικαίωμα να αιτηθείτε τη διαγραφή των προσωπικών σας δεδομένων.
Έχετε το δικαίωμα να αιτηθείτε τη παύση επεξεργασίας από τη ΖΥΘΟΠΟΙΙΑ των προσωπικών σας δεδομένων.
Έχετε το δικαίωμα να αιτηθείτε τον περιορισμό της επεξεργασίας από τη ΖΥΘΟΠΟΙΙΑ των προσωπικών σας δεδομένων.
Έχετε το δικαίωμα να αιτηθείτε τη διαβίβαση των προσωπικών σας δεδομένων σε άλλο φορέα/οργανισμό.
Σε περίπτωση που αποδειχθεί ότι έγινε διαρροή των προσωπικών σας δεδομένων από την ΖΥΘΟΠΟΙΙΑ με αποτέλεσμα να υποστείτε υλική ή όχι ζημία, έχετε το δικαίωμα καταγγελίας στην αρμόδια εποπτική αρχή (Αρχή Προστασία Δεδομένων Προσωπικού Χαρακτήρα)
Για να ασκήσετε τα παραπάνω δικαιώματά σας ή αν έχετε ερωτήσεις σχετικά με την πολιτική προστασίας προσωπικών δεδομένων ή αν χρειάζεστε βοήθεια σχετικά με την άσκηση ή την κατανόηση των επιλογών απορρήτου, επικοινωνήστε με την ομάδα απορρήτου στην ηλεκτρονική διεύθυνση support@pineiosbrewery.gr ή γράψτε μας στη διεύθυνση: ΖΥΘΟΠΟΙΙΑ ΠΗΝΕΙΟΥ ΙΚΕ, Παλαιολόγου 19 Λάρισα ΤΚ 41223

8. ΑΛΛΑΓΕΣ ΣΤΗΝ ΠΟΛΙΤΙΚΗ ΠΡΟΣΤΑΣΙΑΣ ΠΡΟΣΩΠΙΚΩΝ ΔΕΔΟΜΕΝΩΝ
Η ΖΥΘΟΠΟΙΙΑ μπορεί να τροποποιεί την παρούσα Πολιτική Προστασίας Δεδομένων Προσωπικού Χαρακτήρα. Παρακαλούμε να ελέγχετε την Ημερομηνία Εφαρμογής στην κορυφή της παρούσας Πολιτικής για να δείτε πότε η παρούσα Πολιτική, αναθεωρήθηκε για τελευταία φορά. Κάθε αναθεώρηση θα τίθεται σε εφαρμογή μόλις αναρτούμε την αναθεωρημένη Πολιτική. Αν κάνουμε ουσιαστικές αλλαγές στην παρούσα Πολιτική που διευρύνουν τα δικαιώματα μας να χρησιμοποιούμε τα προσωπικά δεδομένα τα οποία έχουμε ήδη συγκεντρώσει από εσάς, θα σας ενημερώσουμε και θα σας παρέχουμε επιλογή για την μελλοντική χρήση αυτών των δεδομένων.