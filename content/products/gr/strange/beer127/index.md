---
name : "STRANGE BREW MANDY BLACK 0.33lt"
id : "beer127"
price : "3.1"
url : ""
image : "strange-brew-mandy-black-033lt.jpg"
price : "3.1"
language : "gr"
alchohol : ""
product_types : ""
brewery : "Strange"

promotion : ""
beer_types : "ΜΑΥΡΕΣ"
retail_price : ""
discount : ""
description_short : "STOUT"
url: "name"/"brewery"
aliases: "name"
slug: "id"
---

Πρόκειται για μια χορταστική Export Stout 7% Αbv με έντονες νότες καφέ και σοκολάτας, διακριτικά κόκκινα φρούτα και ιδανικό σώμα για να πιεις πολλές παραπάνω από μία!

H Mandy Black ήταν μια Εγγλέζα πειρατίνα, γεννημένη στα τέλη του 17ου αιώνα, η οποία έγινε διάσημη για τις επιθέσεις της εναντίων των αυτοκρατορικών πλοίων, κατά τις οποίες άρπαζε τα βαρέλια μαύρης (Stout) μπύρας που εξάγονταν στις Βρετανικές αποικίες στο Νέο Κόσμο.
Ο πατέρας της ήταν ιδιοκτήτης μιας pub, σε μια μικρή παραθαλάσσια πόλη στη νοτιοδυτική Αγγλία, ο οποίος ήταν γνωστός για τις πολύ καλές μπύρες του, ειδικά για τις μαύρες, τις οποίες εκτιμούσαν ιδιαίτερα οι ναύτες και οι εργάτες του λιμανιού. Μάλιστα μια μέρα ο Δούκας της Κορνουάλης αυτοπροσώπως επισκέφθηκε τη μικρή pub για να δοκιμάσει και αυτός την περίφημη Stout που σέρβιραν. Σύμφωνα με το θρύλο, ο Δούκας εντυπωσιάστηκε τόσο πολύ με τη συγκεκριμένη μπύρα, που διέταξε τους στρατιώτες του να συλλάβουν τον άτυχο ιδιοκτήτη και να τον μεταφέρουν, μαζί με όλα τα βαρέλια, στο κάστρο του, ώστε να φτιάχνει μπύρα μόνο για τον ίδιο, από τότε και στο εξής. Η Mandy ήταν μόλις δεκατεσσάρων ετών και κατάφερε να διαφύγει της σύλληψης πηδώντας σ’ ένα πλοίο που σαλπάριζε για την Αμερική.
Όταν βρέθηκε στην Καραϊβική άρχισε να αναμειγνύεται με διάφορους πειρατές στις τοπικές ταβέρνες. Εν τέλει γνώρισε κάποιον καπετάνιο, ο οποίος δέχτηκε να την πάρει μαζί του για να δουλέψει στην κουζίνα του πλοίου, αλλά μετά το θάνατό του σε μια μάχη με το Βασιλικό Ναυτικό, έγινε η ίδια καπετάνιος, έχοντας κερδίσει το σεβασμό του πληρώματος με το θάρρος και το δυναμισμό της. Τα επόμενα χρόνια η Mandy έγινε ξακουστή για τις επιθέσεις της στα Βρετανικά πλοία, απ’ τα οποία φρόντιζε πάντα να κλέβει τα βαρέλια μαύρης μπύρας που προορίζονταν για τις αποικίες, τα οποία και μοίραζε ελεύθερα στον κόσμο, στο λημέρι των πειρατών. Λέγεται ότι αυτή η σχέση της με τη μαύρη μπύρα, είναι ο λόγος πίσω απ’ το παρατσούκλι της “Black” - άλλοι υποστηρίζουν ότι της δόθηκε λόγω των μαύρων της μαλλιών και ρούχων. Επίσης θρυλείται ότι η Mandy ήταν η πρώτη που έφτιαξε μπύρα στην Καραϊβική, εισάγοντας ένα νέο στυλ μαύρης μπύρας, το οποίο είχε λιγότερο καβουρδισμένη, αλλά περισσότερο φρουτώδη γεύση και που αργότερα εξελίχθηκε στο στυλ της Tropical Stout.
Αν και ελάχιστα είναι γνωστά για το θάνατό της, η κληρονομιά της παραμένει σ’ αυτά τα μέρη, και όπως λένε οι λιμενεργάτες όταν πίνουν τη Stout τους μετά τη δουλειά: «Στην υγειά σου, ο, Mandy Black!»