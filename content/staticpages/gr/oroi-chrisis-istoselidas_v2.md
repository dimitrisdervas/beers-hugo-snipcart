---
title: "Όροι χρήσης "
---


Όροι Χρήσης
Καλώς ήλθατε στην ιστοσελίδα της Ζυθοποιίας Χίου. Η πρόσβαση και χρήση της ιστοσελίδας διέπονται από τους παρακάτω όρους χρήσης, οι οποίοι είναι υποχρεωτικοί και ισχύουν για όλες τις συναλλαγές που πραγματοποιούνται μέσω της συγκεκριμένης ιστοσελίδας. Παρακαλούμε διαβάστε τους προσεκτικά και βεβαιωθείτε ότι τους καταλάβατε και ότι συμφωνείτε με αυτούς πριν από οποιαδήποτε συναλλαγή.

Ιδιοκτήτης και φορέας εκμετάλλευσης αυτής της ιστοσελίδας είναι η εταιρεία ΜΠΥΡΑ ΧΙΟΥ ΙΚΕ. Η έδρα της εταιρείας βρίσκεται κοντά στο χωριό Βαβύλοι στη Χίο. Μπορείτε να επικοινωνείτε μαζί μας στην ηλεκτρονική διεύθυνση info@chiosbeer.gr ή στο τηλέφωνο 2271033107.

Καταλαβαίνουμε ότι τους παρακάτω όρους συνήθως δεν τους διαβάζει κανείς. Παρόλα αυτά είμαστε υποχρεωμένοι να τους έχουμε στην ιστοσελίδα μας, και καλό θα ήταν να τους διαβάσετε και εσείς.

ΟΡΟΙ
Η ζυθοποιία μπορεί κατά διαστήματα να τροποποιήσει ορισμένες διατάξεις των γενικών όρων και αναλαμβάνει την υποχρέωση να ενημερώνει το παρόν κείμενο για οποιαδήποτε αλλαγή ή προσθήκη στους όρους. Ο χρήστης έχει την υποχρέωση να ανατρέχει σε αυτούς κάθε φορά που επισκέπτεται την ιστοσελίδα. Αν δεν συμφωνεί, μερικώς ή ολικώς, με το περιεχόμενο των όρων χρήσης συνιστούμε να μην κάνει χρήση των υπηρεσιών της. Με την εγγραφή του στην ιστοσελίδα ο χρήστης δηλώνει ότι αποδέχεται πλήρως τους γενικούς όρους χρήσης.

ΔΙΚΑΙΩΜΑΤΑ ΠΝΕΥΜΑΤΙΚΗΣ ΚΑΙ ΒΙΟΜΗΧΑΝΙΚΗΣ ΙΔΙΟΚΤΗΣΙΑΣ – ΣΗΜΑΤΑ
Το περιεχόμενο και οι πληροφορίες που περιλαμβάνονται στην ιστοσελίδα μας συμπεριλαμβανομένων του λογοτύπου, των εικόνων, των φωτογραφιών, των γραφικών, των σχεδίων, των κειμένων και των παρεχόμενων υπηρεσιών, υπόκεινται στις διατάξεις περί κατοχής πνευματικών δικαιωμάτων (copyright). Επιτρέπεται η διανομή ή αναδημοσίευση της συγκεκριμένης ιστοσελίδας για οποιοδήποτε λόγο. Ο χρήστης μπορεί να επισκέπτεται την ιστοσελίδα μόνο για προσωπική χρήση αλλά και για επαγγελματικούς ή εμπορικούς σκοπούς.

ΠΕΡΙΟΡΙΣΜΟΣ ΕΥΘΥΝΗΣ
Το περιεχόμενο και οι πληροφορίες που περιλαμβάνονται στην ιστοσελίδα είναι δυνατόν να περιέχουν λάθη (τυπογραφικά, αριθμητικά κλπ) που δεν μπορούν να προβλεφθούν ή έχουν προκύψει ακούσια ή λόγω διακοπής της λειτουργίας της ιστοσελίδας, για τα οποία λάθη η ζυθοποιία  δεν φέρει καμία ευθύνη. Η ζυθοποιία  δεν μπορεί να εγγυηθεί ότι η συγκεκριμένη ιστοσελίδα, ολόκληρο το περιεχόμενό της ή ο server, που την φιλοξενεί, δεν περιέχουν ιούς που μπορεί να βλάψουν τον υπολογιστή του χρήστη. Συνιστούμε σε όλους τους χρήστες του Διαδικτύου να έχουν νόμιμο λογισμικό το οποίο θα πρέπει να το αναβαθμίζουν συχνά.

Η εταιρία έχει καταβάλει κάθε δυνατή προσπάθεια προκειμένου να απεικονίσει με τη μέγιστη ακρίβεια τα διατιθέμενα από αυτήν προϊόντα. Ωστόσο, επειδή η τελική προβολή εξαρτάται (και) από την οθόνη και τον ηλεκτρονικό υπολογιστή του χρήστη, είναι δυνατόν να υπάρχει διαφοροποίηση από την πραγματική εικόνα του προϊόντος, για την οποία η εταιρία δεν φέρει καμία ευθύνη.

Η ζυθοποιία δεν εγγυάται ότι οι σελίδες, οι υπηρεσίες, οι επιλογές και τα περιεχόμενα θα παρέχονται χωρίς διακοπή ή χωρίς σφάλματα. Επίσης, η ζυθοποιία  δεν εγγυάται ότι το ίδιο ή οι εξυπηρετητές (servers) μέσω των οποίων τίθεται στη διάθεσή των χρηστών/μελών, δεν περιέχουν “ιούς” ή άλλα επιζήμια συστατικά. Τέλος η ζυθοποιία δεν εγγυάται σε καμία περίπτωση την ορθότητα, την πληρότητα ή και διαθεσιμότητα των περιεχομένων, σελίδων, υπηρεσιών, επιλογών ή τα αποτελέσματά τους.

ΓΕΝΙΚΕΣ ΑΡΧΕΣ
Ο επισκέπτης/χρήστης έχει την ευθύνη πρόσβασης στις υπηρεσίες της ιστοσελίδας www.chiosbeer.gr και η σχετική πρόσβαση μπορεί να απαιτεί την καταβολή τελών σε τρίτους φορείς (π.χ. παροχείς υπηρεσιών internet, χρέωση χρόνου παραμονής στο internet). Ο επισκέπτης/χρήστης έχει την αποκλειστική ευθύνη πληρωμής των σχετικών τελών. Επίσης, ο επισκέπτης/χρήστης είναι αποκλειστικά υπεύθυνος για τον προσωπικό εξοπλισμό του με τα απαραίτητα τεχνολογικά μέσα που του επιτρέπουν την πρόσβαση στις υπηρεσίες της ιστοσελίδας μας

ΕΓΓΡΑΦΗ
Εφόσον ο επισκέπτης/χρήστης επιθυμεί να εγγραφεί στην/στις υπηρεσία/ες της ιστοσελίδας συμφωνεί να: α) παρέχει αληθείς, ακριβείς, έγκυρες και πλήρεις πληροφορίες σχετικά με τα στοιχεία που του ζητούνται από την ιστοσελίδα  στις σχετικές αιτήσεις για πρόσβαση στα περιεχόμενα/υπηρεσίες του και β) διατηρεί και επιμελώς ενημερώνει τα στοιχεία εγγραφής του ώστε να διατηρούνται αληθή, ακριβή, έγκυρα, ενημερωμένα και πλήρη.

ΛΟΓΑΡΙΑΣΜΟΣ ΜΕΛΟΥΣ
Η ιστοσελίδα www.chiosbeer.gr παρέχει στους χρήστες της υπηρεσίες μελών, κατόπιν αποδοχής των όρων χρήσης του δικτυακού τόπου και ολοκλήρωσης της διαδικασίας καταχώρησης των στοιχείων τους. Τα μέλη παραμένουν αποκλειστικά υπεύθυνα για όλες τις πράξεις που διενεργούνται υπό τον προσωπικό κωδικό πρόσβασης, το όνομα χρήσης και γενικότερα τον λογαριασμό τους (user account). Τα μέλη συμφωνούν να ειδοποιούν άμεσα για οποιαδήποτε μη εξουσιοδοτημένη χρήση του λογαριασμού τους και οποιαδήποτε γενόμενη ή/και πιθανή παραβίαση ασφάλειας.

Επίσης, τα μέλη ευθύνονται αποκλειστικά για την προσεκτική χρήση του λογαριασμού τους και την τυπική έξοδο τους από τον λογαριασμό τους στο τέλος κάθε χρήσης (Logout). Μετά την δημιουργία του λογαριασμού, η διαγραφή του δεν είναι δυνατή.

ΕΝΑΡΞΗ – ΔΙΑΚΟΠΗ ΛΕΙΤΟΥΡΓΙΑΣ ΥΠΗΡΕΣΙΩΝ
Η Ζυθοποιία  διατηρεί το δικαίωμα να τροποποιεί ή/και να διακόπτει προσωρινά ή μόνιμα μέρος ή το σύνολο των υπηρεσιών της ιστοσελίδας της με ή χωρίς προειδοποίηση προς τους χρήστες/μέλη.

Ο χρήστης/μέλος κατανοεί και αποδέχεται ότι η εταιρεία  διατηρεί το αποκλειστικό δικαίωμα να διακόψει τη χρήση του/των κωδικών πρόσβασης στις υπηρεσίες του ή/και να διακόψει τη διάθεση του περιεχομένου του στους χρήστες/μέλη που πιστεύει ότι έχουν παραβιάσει το γράμμα και το πνεύμα των παρόντων όρων χρήσης.

ΔΙΚΑΙΩΜΑ ΕΠΙΣΤΡΟΦΗΣ
Μπορείτε να επιστρέψετε ένα προϊόν με δήλωσή σας απευθυνόμενη προς την εταιρεία ΜΠΥΡΑ ΧΙΟΥ ΙΚΕ, ΒΑΒΥΛΟΙ, ΧΙΟΣ 82100. Παρακαλούμε να προηγηθεί τηλεφωνική επικοινωνία στο 2271033107. Στην περίπτωση αυτή επιβαρύνεστε τα μεταφορικά ενώ δεν είναι δυνατή η επιστροφή σε προϊόντα τα οποία έχουν ήδη ανοιχθεί… Αυτός είναι ο λόγος που κανείς δεν διαβάζει τους όρους χρήσης. Γιατί πρέπει να περιλαμβάνουν κείμενο που θα αναφέρει ότι σε περίπτωση που κάποιος ανοίξει μια μπύρα, δεν μπορεί να την επιστρέψει… 😉

ΑΣΦΑΛΕΙΑ ΣΥΝΑΛΛΑΓΩΝ
Η  εταιρεία αναγνωρίζει τη σημασία του θέματος της ασφαλείας των ηλεκτρονικών συναλλαγών και έχει λάβει όλα τα απαραίτητα μέτρα, με τις πιο σύγχρονες και προηγμένες μεθόδους, ώστε να εξασφαλίζεται η μέγιστη δυνατή ασφάλεια. Όλες οι πληροφορίες, οι οποίες σχετίζονται με τα προσωπικά στοιχεία των χρηστών, διασφαλίζονται ως απόρρητες.

Βεβαιώνεται ότι μόνο εξουσιοδοτημένοι υπάλληλοι έχουν πρόσβαση στις πληροφορίες των συναλλαγών και μόνο όποτε αυτό είναι αναγκαίο, π.χ. για τη διεκπεραίωση των παραγγελιών. Κατά τα λοιπά δεσμεύεται να μην αποκαλύψει τα στοιχεία των πελατών και των συναλλαγών τους, εκτός αν έχει έγγραφη εξουσιοδότηση από τους ίδιους, ή αυτό επιβάλλεται από δικαστική απόφαση ή απόφαση άλλης δημόσιας αρχής.

ΤΡΟΠΟΠΟΙΗΣΗ ΟΡΩΝ
Η ζυθοποιία διατηρεί το δικαίωμα να τροποποιεί ή να ανανεώνει τους όρους και τις προϋποθέσεις συναλλαγών και αναλαμβάνει την υποχρέωση να ενημερώνει το παρόν κείμενο για οποιαδήποτε αλλαγή ή προσθήκη στους όρους.

ΙΣΧΥΟΝ ΔΙΚΑΙΟ
Όλες οι συναλλαγές που πραγματοποιούνται μέσω του chiosbeer.gr διέπονται από το Διεθνές και Ευρωπαϊκό δίκαιο που ρυθμίζει θέματα σχετικά με το ηλεκτρονικό εμπόριο, καθώς επίσης και από το Νόμο περί προστασίας των καταναλωτών (Ν. 2251/1994) που ρυθμίζει θέματα σχετικά με τις πωλήσεις από απόσταση.

ΕΦΑΡΜΟΣΤΕΟ ΔΙΚΑΙΟ- ΑΡΜΟΔΙΑ ΔΙΚΑΣΤΗΡΙΑ
Οι παρόντες Όροι Χρήσης διέπονται από το ελληνικό δίκαιο. Κάθε διαφορά από τους παρόντες υποβάλλεται στην αποκλειστική αρμοδιότητα των Δικαστηρίων της Χίου. Σε περίπτωση που ο Χρήστης ή ο Πελάτης χρησιμοποιούν το Ηλεκτρονικό Κατάστημα από τρίτη χώρα, υποχρεούνται να τηρούν και τη νομοθεσία της χώρας αυτής.