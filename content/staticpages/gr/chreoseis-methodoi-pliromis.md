---
title: "Χρεώσεις - Μέθοδοι Πληρωμής" 
---

Με ποιους τρόπους μπορώ να πληρώσω τα προϊόντα που παρήγγειλα;
Μπορείτε να πληρώσετε την παραγγελία σας με 4 τρόπους:

Με Πιστωτική Κάρτα (Συνιστάμενος)
Με κατάθεση σε Τραπεζικό Λογαριασμό της Ζυθοποιίας Πηνειού
Μέσω της υπηρεσίας PayPal
Στις εγκαταστάσεις του Ζυθοποιείου
1. Πληρωμή με Πιστωτική κάρτα.
Συνιστούμε σαν πρώτη επιλογή τη χρήση Πιστωτικής Κάρτας, εφ’ όσον διαθέτετε πιστωτική κάρτα MasterCard ή VISA.

Η εκκαθάριση των συναλλαγών με πιστωτικές κάρτες στο ηλεκτρονικό κατάστημα της Ζυθοποιίας Πηνειού γίνεται από την EUROBANK.

Μπορείτε να τη χρησιμοποιήσετε με ασφάλεια για την πληρωμή των προϊόντων σας. Η διαδικασία εξόφλησης μέσω πιστωτικών καρτών είναι απόλυτα ασφαλής, και καλύπτεται από τις πιο σύγχρονες προδιαγραφές ασφάλειας στον server του pineiosbrewery.gr Η διαδικασία είναι εξαιρετικά απλή και γρήγορη, και γίνεται σε δύο μόλις βήματα. Αναλυτικά:

Συμπληρώνετε τα στοιχεία της κάρτας σας στη σχετική φόρμα.
Σε περίπτωση επιτυχίας η παραγγελία σας καταχωρείται, ενώ σε περίπτωση αποτυχίας ενημερώνεστε σχετικά.
Πρόσθετες πληροφορίες για τη χρήση πιστωτικής κάρτας

Τι είναι το πεδίο CVC / CVV που μου ζητείται;
Το πεδίο CVC / CVV βρίσκεται στο πίσω μέρος της πιστωτικής σας κάρτας και είναι ένας τριψήφιος αριθμός. Σας ζητείται για επιπλέον ασφάλεια και σας προστατεύει ακόμα περισσότερο μιας και είναι πολύ δύσκολο για κάποιον να γνωρίζει το πεδίο αυτό. Για να το εισάγετε, γυρίστε και κοιτάξτε το πίσω μέρος της πιστωτικής σας κάρτας. Αποτελεί τον τριψήφιο αριθμό που θα δείτε και συνήθως βρίσκεται πάνω δεξιά.

Τι γίνεται αν γίνει κάποιο λάθος κατά την πληρωμή (π.χ. κοπεί η σύνδεση ή πατήσω Cancel κατά τη μεταφορά);.
Ό,τι και να γίνει, η συναλλαγή έχει καταγραφεί από εμάς και δεν πρόκειται να χαθούν τα χρήματά σας (αν βέβαια πάρουμε έγκριση για την κάρτα σας και το ποσό έχει όντως δεσμευθεί). Η διαδικασία είναι αυτοματοποιημένη, ελέγχεται και δεν υπάρχει περίπτωση να χαθούν χρήματα.

Μπορεί η χρέωση της πιστωτικής κάρτας να γίνει με άτοκες δόσεις;
Για παραγγελίες άνω των 150€ που πληρώνονται με πιστωτική κάρτα υπάρχει η δυνατότητα χρέωσης του ποσού σε 3 άτοκες δόσεις. Η επιλογή αυτή εμφανίζεται στη διαδικασία ολοκλήρωσης της παραγγελίες, στη φόρμα εισαγωγής των στοιχείων της πιστωτικής κάρτας.

2. Πληρωμή με κατάθεση σε τραπεζικό λογαριασμό.
Μπορείτε να μας καταθέτετε τα χρήματα για τις παραγγελίες σας σε έναν από τους λογαριασμούς της Ζυθοποιίας Πηνειού. Το ακριβές ποσό που συμπεριλαμβάνει τα έξοδα αποστολής, θα το πληροφορηθείτε ανάλογα με την μέθοδο παραγγελίας σας.

Αν παραγγείλετε μέσα από το Web Site της Ζυθοποιίας Πηνειού, τότε το ακριβές ποσό εμφανίζεται στο τέλος των χρεώσεών σας.

Αν παραγγείλετε με οποιαδήποτε άλλη μέθοδο, θα το πληροφορηθείτε από τον συνεργάτη μας που σας βοήθησε στην υποβολή της παραγγελίας σας.

Συνιστούμε τη χρήση Web Banking, που σήμερα είναι διαθέσιμο από όλες σχεδόν τις Τράπεζες. Το Web Banking επιταχύνει σημαντικά την όλη διαδικασία, αφού τα χρήματα μεταφέρονται ταχύτερα.

Σε όλες τις περιπτώσεις τα χρήματα που θα πρέπει να φθάσουν στον Λογαριασμό μας θα πρέπει να είναι ΑΚΡΙΒΩΣ το αναγραφόμενο ποσό στο τέλος της παραγγελίας σας ΚΑΘΑΡΟ, χωρίς επιβαρύνσεις ή κρατήσεις. Ειδικά στην περίπτωση του Web Banking όταν σας ζητηθεί να προσδιορίσετε ποιός επιβαρύνεται με τα έξοδα, (αποστολέας, παραλήπτης ή και οι δύο) θα πρέπει να επιλέξετε «Αποστολέας».

Οι Λογαριασμοί της Ζυθοποιίας Πηνειού είναι οι ακόλουθοι:

Τράπεζα Πειραιώς: GR 4801726060005606088452074 (5606-088452-074)
Τράπεζα Eurobank: GR 2902602170000350202033356 (0026.0217.35.0202033356)
ALPHA ΤΡΑΠΕΖΑ :GR 6801403000300002002031586 (300002002031586)
Εθνική Τράπεζα: GR 8001107820000078201022619 (78201022619)
ΠΡΟΣΟΧΗ: Η παραγγελία σας θα ξεκινήσει να ετοιμάζεται μόλις τα χρήματα εμφανιστούν σε ένα από τους παραπάνω λογαριασμούς οπότε θα πρέπει να συνυπολογίσετε πιθανές καθυστερήσεις λόγω valeur, ειδικά αν πρόκειται για μεταφορές μεταξύ διαφορετικών τραπεζών.

3. Πληρωμή μέσω της υπηρεσίας PayPal
Η διαδικτυακή υπηρεσία PayPal προσφέρει έναν γρήγορο, εύκολο και ασφαλή τρόπο πληρωμών μέσω του Internet, χωρίς να ανακοινώνετε τις πληροφορίες της κάρτας σας. Αν διαθέτετε λογαριασμό στο PayPal, μπορείτε να κάνετε την πληρωμή των παραγγελιών σας μέσω κατάθεσης στον λογαριασμό PayPal της Ζυθοποιίας Πηνειού. Η ενημέρωση της Ζυθοποιίας Πηνειού γίνεται την ίδια σχεδόν στιγμή της πληρωμή σας, και επομένως μπορούμε άμεσα να ξεκινήσουμε τη διαδικασία της παραγγελίας σας.

Αν δεν έχετε λογαριασμό στο PayPal, μπορείτε να ανοίξετε εύκολα έναν λογαριασμό (δωρεάν), ακολουθώντας τα απλά και κατανοητά βήματα που περιγράφονται στο Web Site του PayPal. Το μόνο που χρειάζεται να έχετε είναι μια πιστωτική κάρτα, ή να μεταφέρετε χρήματα από έναν τραπεζικό σας λογαριασμό στον λογαριασμό σας του PayPal. Τόσο η κατάθεση χρημάτων μέσω PayPal όσο και η δημιουργία νέου λογαριασμού είναι 100% ανέξοδη.

Το Paypal δεν είναι διαθέσιμο για πελάτες χονδρικής

4. Πληρωμή στις εγκαταστάσεις του Ζυθοποιείου
Μπορείτε επίσης, να προσέρθετε στις εγκαταστάσεις του Ζυθοποιείου, 7ο χλμ Επ. Οδού, Λάρισας – Συκουρίου, Λάρισα, ΤΚ 41500, τηλ. 2410 575710 και να  πληρώσετε επι τόπου, με μετρητά η πιστωτική κάρτα και να συνδυάσετε την παραγγελία σας τόσο με την ΑΜΕΣΗ παραλαβή των προϊόντων σας, χωρίς καμία επί πλέον επιβάρυνση, όσο και με υπηρεσίες γευσιγνωσίας. Σε αυτή την περίπτωση θα πρέπει να επισκεφτείτε την ιστοσελίδα μας προκειμένου να ενημερωθείτε για το ωράριο λειτουργίας.