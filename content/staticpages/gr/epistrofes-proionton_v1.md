---
title: "Επιστροφές προιόντων"
---

## 1. Τι θα πρέπει να κάνω αν κάποιο προϊόν φθάσει σπασμένο ή χαλασμένο;
Η Ζυθοποιία Πηνειού αποθηκεύει όλα τα προϊόντα σε χώρους που τηρούν αυστηρά τις προδιαγραφές αποθήκευσης και συντήρησης του κάθε προϊόντος.

Παρά τις συνεχείς προσπάθειες ώστε τα προϊόντα που προωθούμε στους πελάτες μας να βρίσκονται σε άριστη κατάσταση, υπάρχουν ελάχιστες περιπτώσεις κατά τις οποίες ένα προϊόν μπορεί να είναι αλλοιώμενο η να εχει παρέλθει η ημερομηνία λήξης,  χωρίς -τις περισσότερες φορές- με δική μας ευθύνη. Σ αυτές τις περιπτώσεις δεχόμαστε επιστροφές των προϊόντων, χωρίς κανένα περιορισμό, εφ’ όσον το πρόβλημα διαπιστωθεί από εσάς και μας πληροφορήσετε σχετικά το αργότερο, επτά ημέρες μετά από την παραλαβή του προϊόντος. Παρακαλούμε τους πελάτες μας να μας ενημερώνουν σχετικά μέσω της ιστοσελίδας “Επικοινωνία” επιλέγοντας σα θέμα επικοινωνίας “Σχετικά με μια παραγγελία” και αναγράφοντας το ακριβές πρόβλημα. Αρμόδιος συνεργάτης πιθανόν να επικοινωνήσει με τον πελάτη σχετικά, ο δε πελάτης ενημερώνεται για την αποδοχή της επιστροφής μέσω email.

Στην αναγραφή του προβλήματος παρακαλούμε να δηλώνετε και εάν επιθυμείτε την επιστροφή των χρημάτων στον λογαριασμό σας ή την αντικατάσταση του αλλοιωμένου  προϊόντος. Ο πελάτης οφείλει να επιστρέψει το αλλοιωμένο η ληγμένο προϊόν. Η επιστροφή γίνεται αδαπάνως για τον πελάτη, η δε επιστροφή των χρημάτων ή η αντικατάσταση του προϊόντος γίνεται μετά την παραλαβή από τη Ζυθοποιία Πηνειού του αλλοιώμενου προϊόντος.

## 2. Παράγγειλα κάποια προϊόντα από λάθος. Μπορώ να τα επιστρέψω αφού τα έχω παραλάβει;
Δεχόμαστε την ακύρωση μιας παραγγελίας αδαπάνως για τον πελάτη εφόσον η παραγγελία ακυρωθεί πριν από την αποστολή της. Σε περίπτωση ακύρωσης αφού έχει αποσταλεί παραγγελία και πριν την παράδοσή της, ο πελάτης επιβαρύνεται μόνον με τα σχετικά έξοδα μεταφοράς. Η επιβάρυνση αυτή ισχύει και σε περίπτωση ακύρωσης παραγγελίας που, για οποιονδήποτε λόγο, αποστέλλεται στον πελάτη χωρίς επιβάρυνση αποστολής.

Δεν αποδεχόμαστε ακύρωση ή επιστροφή παραγγελίας μετά την παραλαβή της από τον πελάτη.

## 3. Πως θα μου επιστραφούν τα χρήματα που έδωσα στην περίπτωση ακύρωσης μιας παραγγελίας μου, ή επιστροφής προϊόντων;
Οποιαδήποτε επιστροφή χρημάτων προς τον πελάτη για οποιονδήποτε λόγο γίνεται μόνον με πίστωση του λογαριασμού του πελάτη από τον οποίο έγινε η ανάληψη των χρημάτων, ή με πίστωση της κάρτας του μέσω της οποίας έγινε η αρχική είσπραξη.

Η Ζυθοποιία Πηνειού θα κάνει κάθε δυνατή προσπάθεια ώστε η πίστωση του λογαριασμού του πελάτη με το προς επιστροφή ποσόν να γίνει το ταχύτερο δυνατόν, αλλά λόγω των τραπεζικών εργασιών που λαμβάνουν χώρα, τούτο δεν είναι εφικτό να επιτευχθεί πριν από την παρέλευση 4 εργάσιμων ημερών από την οριστικοποίηση του προς επιστροφή ποσού.